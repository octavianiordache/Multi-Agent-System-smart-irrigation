# SMA-Proiect-Curs
# Aplicație pentru controlul sistemului de irigatii si al teraselor din curte
În această aplicație se tratează problema automatizării sistemului de irigație a gazonului din curte și a acoperișurilor retractabile de la terasele existente. Această soluție duce la îmbunătățirea calității gazonului și a protejării teraselor, lucru pe care și-l dorește oricine care stă la curte.

Pentru implementarea acestei aplicații am folosit Jade. Aplicația are în componența sa un număr de 7 agenți, aceștia având diferite responsabilități. Această soluție a fost gândită pentru o curte care are două terase și două zone cu gazon (schița curții este atașată, "schita.png"). A fost implementat un agent care să simuleze un senzor de ploaie, acesta comunică cu doi agenți care au rolul de a acționa acoperișurile celor două terase (închidere și deschidere). Pentru irigarea gazonului au fost implementate două tipuri de agenți, unul care monitorizează umiditatea gazonului și un tip de agent care acționează aspersorul din zona respectivă. Având gazon în două zone diferite, se folosesc doi agenți de monitorizare (unul în zona 1 și unul în zona 2), fiecare dintre agenții de monitorizare comunică cu un aspersor diferit.

# Detalii tehnice
În clasa HumidityMonitorAgent.java am implementat monitorizarea umidității gazonului. A fost setat un interval de verificare de 10 secunde pentru a putea vedea funcționarea, într-un scenariu real acest interval fiind mai mare și a fost setat un prag de umiditate de 30. Mai departe am implementat un comportament de tipul Ticker Behaviour care verifică pragul umidității la intervalul setat. Dacă umiditatea este sub 30, atunci acesta va trimite un mesaj către agentul care se ocupă de pornirea aspersoarelor. Mesajul este un ACL Message de tipul inform și este trimis agentului care se ocupă de aspersorul din zona în care este și senzorul de umiditate.
Pentru preluarea umidității, a fost creată o funcție, getHumidity(), care va genera un număr aleatoriu între 25 și 35.

În clasa SprinklerControlAgent.java am implementat un agent care să simuleze un aspersor pentru udarea gazonului. A fost setată o durată fixă de funcționare, de 10 secunde, în care acesta va funcționa de la primirea mesajului de la HumidityMonitorAgent. În această clasă am implementat un comportament de tipul Cyclic Behaviour în care agentul primește un mesaj, iar dacă acesta este de a porni aspersorul, atunci acesta va porni. În continuare, am mai adăugat un comportament de tipul Waker Behaviour în care, după 10 secunde, agentul primește comanda de a opri aspersorul. În cele două metode startSprinklers() și stopSprinklers() sunt două mesaje din care se poate înțelege mai ușor, la afișare, funcționarea aspersorului.

În clasa WeatherMonitorAgent.java am implementat un agent care simulează un senzor de ploaie. Am setat un interval de 15 secunde în care se verifică dacă afară plouă sau nu. În cadrul acestui agent am implementat un comportament de tipul TickerBeheviour pentru a monitoriza frecvent vremea, iar acesta informează doi agenți care sunt responsabili de acoperișurile retractabile ale teraselor din curte. Pentru a verifica dacă plouă am implementat o metodă fictivă (checkRain() ) care generează aleatoriu true sau false. Agentul pentru vreme va transmite celor doi agenți pentru acoperișuri să închidă sau să deschidă acoperișurile, în funcție de rezulatul primit de la funcția de verificare a vremii (checkRain() ).

Clasa RoofControlAgent.java este un agent care acționează acoperișul retractabil al unei terase. Am implementat un comportament de tipul Cyclic Behaviour în care agentul primește un mesaj de la WeatherMonitorAgent. În funcție de acest mesaj, agentul va acționa pentru închiderea sau deschiderea acoperișului. În cele două metode closeRoof() și openRoof() sunt două mesaje din care se poate înțelege mai ușor, la afișare, funcționarea agenților.

În clasa main au fost declarați și porniți toți agenții necesari funcționării. Astfel, avem: 2 agenți de monitorizare a umidității din gazon și 2 agenți pentru aspersoarele din gazon (humidityMonitor1 va comunica cu sprinklerControl1, iar humidityMonitor2 va comunica cu sprinklerControl2); 2 agenți pentru acționarea acoperișurilor de pe terase (roofControl1 și roofControl2) și un agent de monitorizare a vremii care va comunica cu cei 2 agenți pentru acoperișuri.

Pentru implementarea acestor clase am folosit bibliotecile jade.core.Agent, jade.core.Profile și java.util.Random. În clasa main am folosit un singur profil (ProfileImpl() ), un AgentContainer și o singură instanță.  
